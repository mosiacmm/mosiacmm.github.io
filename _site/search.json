[
  
    {
      "id": "0",
      "title": "နိုင်ငံမဲ့သူ၊ နိုင်ငံမဲ့ဖြစ်ခြင်းနဲ့ နိုင်ငံမဲ့မှုပြဿနာ",
      "content": "နိုင်ငံတစ်နိုင်ငံရဲ့ နိုင်ငံသားအဖြစ် အသိအမှတ်မပြုခံရသူတွေ၊ နိုင်ငံကူးလက်မှတ် မရှိသူတွေ၊ တရားဝင်အခွင့်အရေးများ ဆုံးရှုံးနေရသူတွေကို နိုင်ငံမဲ့သူများ (Stateless People) လို့ သတ်မှတ်ပါတယ်။ ကမ္ဘာတစ်ဝှမ်းလုံးမှာ နိုင်ငံမဲ့သူ သန်းပေါင်းများစွာရှိနေပြီး လူ့အခွင့်အရေး၊ ပညာရေး၊ ကျန်းမာရေး၊ အလုပ် အကိုင် အခွင့်အလမ်းတွေကနေ ကင်းမဲ့နေရတဲ့သူတွေပါ။ ပြီးတော့ ဘယ်နိုင်ငံတရားဥပဒေရဲ့ သက်ရောက် မှုအောက်မှာမှ နိုင်ငံသားအဖြစ် သတ်မှတ်ခြင်းမခံရတဲ့သူတစ်ဦးတစ်ယောက် ဖြစ်တယ်ဆိုတာပါပဲ။ ကုလ သမဂ္ဂဒုက္ခသည်များဆိုင်ရာမဟာမင်းကြီးရုံး UNHCR မှတ်တမ်းတွေအရ ကမ္ဘာမှာ နိုင်ငံမဲ့သူအားလုံးပေါင်း အနည်းဆုံး လူ ၁၀ သန်းဝန်ကျင်ရှိကြောင်း ခန့်မှန်းထားကြပါတယ်။နိုင်ငံမဲ့ဖြစ်ခြင်းဟာ လူမျိုးစု ဒါမှမဟုတ် ဘာသာရေးအုပ်စုများအပေါ် ခွဲခြားဆက်ဆံတာ(ဥပမာ မြန်မာနိုင်ငံရှိ ရိုဟင်ဂျာများ၊ ဒိုမီနီကန်သမ္မတနိုင်ငံရှိ ဟေတီအမျိုးသားများဟာ သူတို့တွေရဲ့ လူမျိုးတစ်မျိုး ဖြစ်ခြင်းကြောင့်ပဲ နိုင်ငံသားအဖြစ်ကနေ ရုပ်သိမ်းခံခဲ့ရတာမျိုးပါ)၊  ကျားမရေးရာအခြေခံပေါ်မှာ ခွဲခြား ဆက်ဆံတာ၊ ပြည်နယ်အသစ်တွေပေါ်ပေါက်လာတာနဲ့ လက်ရှိပြည်နယ်များအကြား နယ်မြေလွှဲပြောင်းမှု တွေ(ဥပမာ ယူဂိုဆလားဗီးယား၊ ဆိုဗီယက်ယူနီယံတို့လိုမျိုးနိုင်ငံတွေ ပြိုကွဲပြီးနောက် တချို့လူမျိုးစုများက နိုင်ငံသားအဖြစ်အသိအမှတ် အပြုမခံရဘဲ နိုင်ငံမဲ့ဖြစ်သွားကြတာမျိုးပါ)၊ နိုင်ငံသားဥပဒေရဲ့ အားနည်းချက် (ဥပမာ တချို့နိုင်ငံတွေမှာ မွေးဖွားလာသူကို အလိုအလျောက်နိုင်ငံသားအဖြစ် မပေးအပ်ပါက ဒါမှမဟုတ် မိဘနှစ်ပါးလုံးက နိုင်ငံမဲ့ဖြစ်နေပါက) ကလေးသည်လည်း နိုင်ငံမဲ့ဖြစ်လာနိုင်တာနဲ့ ပဋိပက္ခတွေအပါအဝင် အကြောင်းရင်းအမျိုးမျိုးကြောင့် ဖြစ်‌ပေါ်နိုင်‌တယ်လို့ ဆိုပါတယ်။ဘယ်လိုအကြောင်းကြောင့်ပဲဖြစ်စေ နိုင်ငံမဲ့ဖြစ်ခြင်းဟာ ကမ္ဘာ့နိုင်ငံတိုင်းနဲ့ ဒေသအားလုံးနီးပါးရှိ လူတွေအတွက် ဆိုးရွားတဲ့ အကျိုးဆက်များသာ ရှိပါတယ်။ နိုင်ငံမဲ့သူများမှာ  အထောက်အထားစာရွက်စာ တမ်းတွေ၊ အလုပ်အကိုင်၊ ပညာရေးနဲ့ ကျန်းမာရေးဝန်ဆောင်မှုများလို အခွင့်အရေးများစွာကို ရရှိနိုင်ဖို့ အတွက် မကြာခဏဆိုသလို အကန့်အသတ်တွေဟာ ကြုံတွေ့နေရလေ့ရှိပါတယ်။ အတင်းအဓမ္မမတရား ရွှေ့ပြောင်း‌စေခြင်းက နိုင်ငံမဲ့ဖြစ်ခြင်းကို ဦးတည်စေသလို နိုင်ငံမဲ့ဖြစ်ခြင်းကနေ အတင်းအဓမ္မမတရား ရွှေ့ ပြောင်းခြင်းဆီကိုလည်း ဦးတည်သွားစေနိုင်ပါတယ်။ကမ္ဘာ့နိုင်ငံတွေဟာ နိုင်ငံသားနဲ့ပတ်သက်တဲ့ စည်းမျဉ်းစည်းကမ်းတွေ၊ ဥပဒေတွေ ချမှတ်ထားတဲ့ အတွက်ကြောင့် UNHCR က အစိုးရတွေ၊ တခြားကုလသမဂ္ဂအေဂျင်စီတွေ၊ အရပ်ဘက်အဖွဲ့အစည်းတွေနဲ့ ပူးပေါင်းကာ နိုင်ငံမဲ့ဖြစ်မှုကို ကိုင်တွယ်ဖြေရှင်းဖို့ လုပ်ဆောင်ရပါတယ်။ ဒုက္ခသည်တွေအတွက် နိုင်ငံတွေရဲ့  လုပ်ပိုင်ခွင့်အပြင် UNHCR ဟာ နိုင်ငံမဲ့ဖြစ်မှုကို ဖြေရှင်းပေးဖို့အတွက် ကုလသမဂ္ဂအထွေထွေညီလာခံက နေ  တာဝန်ပေးထားတဲ့ အေဂျင်စီလည်း ဖြစ်ပါတယ်။နိုင်ငံမဲ့ပြည်သူတွေရဲ့ အခြေအနေနဲ့ ပတ်သက်လို့ ၁၉၅၄ ခုနှစ် ကုလသမဂ္ဂသဘောတူညီချက်အရ နိုင်ငံမဲ့ပြည်သူဆိုတာ တရားဝင်နိုင်ငံသားအဖြစ် ဘယ်နိုင်ငံကမှ သတ်မှတ်ခြင်း​မခံရသူဖြစ်ပါတယ်။ ဥပဒေ (De jure)အရ နိုင်ငံမဲ့ခြင်းဆိုတာကတော့ နိုင်ငံတစ်နိုင်ငံရဲ့ ဥပဒေအရ တရားဝင်နိုင်ငံသားအဖြစ် သတ် မှတ်မခံရတဲ့သူကို ဆိုလိုပါတယ်။ လက်တွေ့(De facto)အရ နိုင်ငံမဲ့ခြင်းဆိုတာ နဂိုက ကိုယ်မွေးဖွားရာ တိုင်းပြည်နိုင်ငံရှိခဲ့သော်လည်း လက်ရှိအခြေအနေက မြေပြင်မှာ နိုင်ငံမဲ့နေတဲ့ လူတစ်ဦးတစ်ယောက်ကို ဆိုလိုပါတယ်။ ဒါကတော့ တခြားတရားဝင်နိုင်ငံသားတွေ ရရှိပိုင်ဆိုင်နေတဲ့  အခွင့်အရေးတွေနဲ့ အကာအ ကွယ်တွေ ကင်းမဲ့နေမှုအပေါ် အခြေခံပါတယ်။ ဒီလိုမျိုး အခွင့်အရေးနဲ့  အာဏာအကာအကွယ်ရရှိမှုတွေ ကင်းမဲ့နေရခြင်းက လူတစ်ဦးတစ်ယောက်ဟာ နိုင်ငံတစ်နိုင်ငံမှာ  နေထိုင်စဉ် အဆိုပါအခွင့်အရေးတွေ ရရှိဖို့ ဆိုတာမှာ သက်ဆိုင်ရာနိုင်ငံအာဏာပိုင်တွေကနေ သတ်မှတ်ထားတဲ့  အထောက်အထားမဲ့မှု​တွေကြောင့် ဖြစ်နိုင်ပါတယ်။ အဲဒီလိုမျိုးပဲ လူတစ်ဦးတစ်ယောက်ဟာ နိုင်ငံအတွင်း သူတို့တွေရဲ့ အခွင့်အရေးနဲ့ အကာအ ကွယ်ကို အားကိုးလို့မရဘူးဆိုပါက လက်တွေ့မှာ နိုင်ငံမဲ့နေသူလို့ ဆိုလိုတာပါပဲ။ —တစ်ခါတစ်ရံမှာတော့ လူတစ်ဦးတစ်ယောက်ဟာ တရားဝင်နိုင်ငံသားဖြစ်ဖို့ အခွင့်အရေးရှိသော် လည်းပဲ အတားအဆီးတွေကြောင့် နိုင်ငံသား​ဖြစ်မှုကို သက်သေမပြနိုင်ခြင်းလည်း ရှိနိုင်ပါသေးတယ်။နိုင်ငံမဲ့ခြင်းဟာ အကြောင်းရင်းအမျိုးမျိုးကြောင့် ဖြစ်နိုင်တယ်ဆိုတာ ရှေ့မှာလည်း ပြောခဲ့ပါတယ်။ ပြည်သူပြည်သားတွေရဲ့ တရားဝင်နိုင်ငံသားဖြစ်မှုကို ပယ်ချဖို့အတွက် ဥပဒေတွေ၊ မူဝါဒတွေ ဒါမှမဟုတ် အလေ့အထတွေကို ရေးဆွဲချမှတ်ထားနိုင်တယ်။ ပြည်သူတွေကလည်း သူတို့ရဲ့ တရားဝင်နိုင်ငံသားဖြစ်မှု ကို သက်သေပြမယ့် တရားဝင်​စာရွက်စာတမ်းတွေကို မိမိသဘောအရ လျှောက်ထားမှု​မပြုတာလည်း ဖြစ်ကောင်းဖြစ်နိုင်ပါတယ်။ အစိုးရအုပ်ချုပ်မှုညံ့ဖျင်းတာကြောင့်​လည်း ပြည်သူတွေအနေနဲ့ သူတို့ရဲ့ တရား ဝင်နိုင်ငံသား​ဖြစ်မှုကို သက်သေပြနိုင်ဖို့ တရားဝင်စာရွက်စာတမ်းတွေ လျှောက်ထားရာမှာ အဟန့်အတား ဖြစ်စေနိုင်ပါတယ်။ အခြေခံ​အဆောက်အအုံ အားနည်းခြင်းဟာလည်း ပြည်သူတွေအနေနဲ့ သူတို့ရဲ့ တရား ဝင်နိုင်ငံသားဖြစ်မှုကို လျှောက်ထားရာမှာ တရားဝင်​ဝန်ဆောင်မှုတွေကို လက်လှမ်းမီဖို့ ကြိုးစားရာမှာ အဟန့်အတားဖြစ်စေနိုင်ပါတယ်။ နိုင်ငံမဲ့ခြင်းရဲ့ အကြောင်းရင်း​တွေမှာ ရည်ရွယ်ချက်ရှိရှိ ဟန့်တားထား တာတွေ ဒါမှမဟုတ် မတော်တဆဖြစ်ခြင်းများလည်း ရှိနိုင်ပါတယ်။အပြည်ပြည်ဆိုင်ရာ လူ့အခွင့်အရေးဥပဒေအရ အစိုးရတွေမှာ နိုင်ငံမဲ့ပြည်သူများမရှိစေဖို့အတွက် အသေအချာစီမံခန့်ခွဲရမယ့် တာဝန်ဝတ္တရားဟာ အမှန်တော့ အစိုးရတွေရဲ့ တာဝန်ဝတ္တရားတွေသာ ဖြစ်ပါ တယ်။ အပြည်ပြည်ဆိုင်ရာလူ့အခွင့်အရေးကြေညာ​စာတမ်းအရ တရားဝင်နိုင်ငံသားအဖြစ် အသိအမှတ်ပြု ခံပိုင်ခွင့်ဆိုတာကတော့ လူသားတိုင်း ရယူပိုင်ဆိုင်ခွင့်ရှိတဲ့ အခြေခံ​လူ့အခွင့်အရေးသာ ဖြစ်ပါတယ်။နိုင်ငံမဲ့သူတွေဟာ တရားဝင်နိုင်ငံသား​ဖြစ်ခွင့်ကို မရရှိတဲ့အတွက် အောက်ဖော်ပြပါ အခွင့်အရေး တွေအပါအဝင် သူတို့တွေရဲ့ ရသင့်ရထိုက်တဲ့ အခွင့်အရေးအများစုကို မရရှိတဲ့သဘော ဖြစ်နေပါတယ်။ အဲဒါတွေကတော့ ဒေသန္တရ ဒါမှမဟုတ် နိုင်ငံတော်အဆင့် အစိုးရ​ကိုယ်စားလှယ်များ ရွေးချယ်တင်မြှောက် ခြင်း သို့မဟုတ် ရွေးကောက်တင်မြှောက်ခံရခြင်း၊ အစိုးရအလုပ်အကိုင်များ လျှောက်ထားခြင်း၊ အစိုးရဌာန တွေမှာ သူတို့တွေရဲ့ မြေယာများနဲ့ အခြားပိုင်ဆိုင်မှုတွေကို မှတ်ပုံတင်ခြင်း၊ တရားဥပဒေဆိုင်ရာ စာချုပ် များကို လက်မှတ်ရေးထိုးခြင်း၊ အစိုးရကျန်းမာရေးဝန်ဆောင်မှုများကို အပြည့်အဝရယူခြင်း၊ အစိုးရစာသင် ကျောင်းတွေမှာ ကလေးသူငယ်တွေကို တက်ရောက်​ပညာသင်ကြားစေခြင်း၊ လွတ်လပ်စွာသွားလာနိုင်ခွင့် ရှိခြင်းတို့ပဲ ဖြစ်ပါတယ်။UNHCR က ကမ္ဘာပေါ်မှာရှိတဲ့ နိုင်ငံမဲ့မှုပြဿနာကို ကိုင်တွယ်ဖြေရှင်းနိုင်ဖို့ မဟာဗျူဟာ ၄ ချက်ကို အကြံပြုခဲ့ပါတယ်။  ၁။ သုတေသနပြုခြင်း၊ စာရင်းအင်းစုဆောင်းပြုစုခြင်း​နည်းများနဲ့ နိုင်ငံမဲ့နေတဲ့လူအုပ်စုများကို ဖော် ထုတ်ပြီး နိုင်ငံမဲ့ရတဲ့ အကြောင်းရင်းတွေကို ရှာဖွေခြင်း။  ၂။ နိုင်ငံသားဖြစ်မှုဆိုင်ရာ နိုင်ငံ့ဥပဒေတွေကို ခွဲခြား​ဆက်ဆံသည့်ပုံစံ မဖြစ်စေဖို့အတွက် ဆောင်ရွက် ပေးခြင်းလိုမျိုး နည်းလမ်းတွေနဲ့ သူတို့ကို နိုင်ငံတကာလူ့အခွင့်အရေး​စံချိန်စံညွှန်းများနဲ့  ကိုက်ညီမှုရှိစေဖို့ လုပ်ဆောင်ခြင်းဖြင့် နိုင်ငံမဲ့မှုတွေဖြစ်မလာရန် ကာကွယ်ခြင်း။  ၃။ နိုင်ငံမဲ့ဖြစ်နေတဲ့ လူတွေကို တရားဝင်နိုင်ငံသား​ဖြစ်ခွင့် ရယူနိုင်ပုံနဲ့ ပတ်သက်ပြီး အသိပညာပေးခြင်း​စတဲ့ လုပ်ဆောင်ချက်အမျိုးမျိုးနဲ့ အစီအစဉ်တွေ ဆောင်ရွက်ကာ နိုင်ငံမဲ့ဖြစ်မှုကို လျှော့ချခြင်း။  ၄။ နိုင်ငံမဲ့သူတွေကို တရားဝင်နိုင်ငံသားခံယူမှု မရရှိမချင်း သူတို့တွေရဲ့ နိုင်ငံမဲ့နေရတဲ့ အခြေအနေကို မကြည့်ဘဲ လူ့အခွင့်အရေးတွေကို လက်လှမ်းမီစေဖို့ ဆောင်ရွက်​ပေးခြင်းဖြင့် အကာအကွယ်ပေးခြင်း။ နိုင်ငံမဲ့ပြဿနာဟာ လူ့အဖွဲ့အစည်းရဲ့ မတရားမှုတွေကို ထင်ဟပ်စေပြီး အရေးကြီးကိစ္စတစ်ရပ် ဖြစ်ပါတယ်။ နိုင်ငံမဲ့သူတွေကို အသိအမှတ်ပြုပြီး သူတို့တွေရဲ့ အခြေခံလူ့အခွင့်အရေးတွေကို ကာကွယ် ပေးနိုင်ဖို့ အရေးတကြီး လိုအပ်နေပါတယ်။ ဒါကြောင့် နိုင်ငံမဲ့မှုဟာ လူတစ်ဦးချင်းစီရဲ့ လွတ်လပ်မှုနဲ့ ဂုဏ် သိက္ခာကို ဆုံးရှုံးစေတဲ့ ပြဿနာကြီးတစ်ခုဖြစ်နေပါတယ်။ ဒီလိုအခြေအနေတွေ လျော့ပါးပပျောက်စေရေး အတွက် တိုင်းပြည်နိုင်ငံများက အရိုးရှင်းဆုံးအနေနဲ့ (မရိုးရှင်းတဲ့ နောက်ကွယ်က အကြောင်းတရားတွေ ရှိ ပင်ရှိငြားသော်လည်း) လူသားချင်းစာနာထောက်ထားမှုဆိုတဲ့ ခေါင်းစဉ်အောက်ကနေ ပူးပေါင်းဆောင်ရွက် ကြဖို့ အထူးလိုအပ်လျက်ရှိနေပါတော့တယ်။Ref: An Introduction to Minority Rights",

      "description": "နိုင်ငံတစ်နိုင်ငံရဲ့ နိုင်ငံသားအဖြစ် အသိအမှတ်မပြုခံရသူတွေ၊ နိုင်ငံကူးလက်မှတ် မရှိသူတွေ၊ တရားဝင်အခွင့်အရေးများ ဆုံးရှုံးနေရသူတွေကို နိုင်ငံမဲ့သူများ (Stateless People) လို့ သတ်မှတ်ပါတယ်။ ကမ္ဘာတစ်ဝှမ်းလုံးမှာ နိုင်ငံမဲ့သူ သန်းပေါင်းများစွာရှိနေပြီး လူ့အခွင့်အရေး၊ ပညာရေး၊ ကျန်းမာရေး၊ အလုပ် အကိုင် အခွင့်အလမ်းတွေကနေ ကင်းမဲ့နေရတဲ့သူတွေပါ။ ပြီးတော့ ဘယ်နိုင်ငံတရားဥပဒေရဲ့ သက်ရောက် မှုအောက်မှာမှ နိုင်ငံသားအဖြစ် သတ်မှတ်ခြင်းမခံရတဲ့သူတစ်ဦးတစ်ယောက် ဖြစ်တယ်ဆိုတာပါပဲ။ ကုလ သမဂ္ဂဒုက္ခသည်များဆိုင်ရာမဟာမင်းကြီးရုံး UNHCR မှတ်တမ်းတွေအရ ကမ္ဘာမှာ နိုင်ငံမဲ့သူအားလုံးပေါင်း အနည်းဆုံး လူ ၁၀ သန်းဝန်ကျင်ရှိကြောင်း ခန့်မှန်းထားကြပါတယ်။",
      "excerpt": "နိုင်ငံတစ်နိုင်ငံရဲ့ နိုင်ငံသားအဖြစ် အသိအမှတ်မပြုခံရသူတွေ၊ နိုင်ငံကူးလက်မှတ် မရှိသူတွေ၊ တရားဝင်အခွင့်အရေးများ ဆုံးရှုံးနေရသူတွေကို နိုင်ငံမဲ့သူများ (Stateless People) လို့ သတ်မှတ်ပါတယ်။ ကမ္ဘာတစ်ဝှမ်းလုံးမှာ နိုင်ငံမဲ့သူ သန်းပေါင်းများစွာရှိနေပြီး လူ့အခွင့်အရေး၊ ပညာရေး၊ ကျန်းမာရေး၊ အလုပ် အကိုင် အခွင့်အလမ်းတွေကနေ ကင်းမဲ့နေရတဲ့သူတွေပါ။ ပြီးတော့ ဘယ်နိုင်ငံတရားဥပဒေရဲ့ သက်ရောက် မှုအောက်မှာမှ နိုင်ငံသားအဖြစ် သတ်မှတ်ခြင်းမခံရတဲ့သူတစ်ဦးတစ်ယောက် ဖြစ်တယ်ဆိုတာပါပဲ။ ကုလ သမဂ္ဂဒုက္ခသည်များဆိုင်ရာမဟာမင်းကြီးရုံး UNHCR မှတ်တမ်းတွေအရ ကမ္ဘာမှာ နိုင်ငံမဲ့သူအားလုံးပေါင်း အနည်းဆုံး လူ ၁၀ သန်းဝန်ကျင်ရှိကြောင်း ခန့်မှန်းထားကြပါတယ်။နိုင်ငံမဲ့ဖြစ်ခြင်းဟာ လူမျိုးစု ဒါမှမဟုတ် ဘာသာရေးအုပ်စုများအပေါ် ခွဲခြားဆက်ဆံတာ(ဥပမာ မြန်မာနိုင်ငံရှိ ရိုဟင်ဂျာများ၊ ဒိုမီနီကန်သမ္မတနိုင်ငံရှိ ဟေတီအမျိုးသားများဟာ သူတို့တွေရဲ့ လူမျိုးတစ်မျိုး ဖြစ်ခြင်းကြောင့်ပဲ နိုင်ငံသားအဖြစ်ကနေ ရုပ်သိမ်းခံခဲ့ရတာမျိုးပါ)၊  ကျားမရေးရာအခြေခံပေါ်မှာ ခွဲခြား ဆက်ဆံတာ၊ ပြည်နယ်အသစ်တွေပေါ်ပေါက်လာတာနဲ့ လက်ရှိပြည်နယ်များအကြား နယ်မြေလွှဲပြောင်းမှု တွေ(ဥပမာ ယူဂိုဆလားဗီးယား၊ ဆိုဗီယက်ယူနီယံတို့လိုမျိုးနိုင်ငံတွေ ပြိုကွဲပြီးနောက် တချို့လူမျိုးစုများက နိုင်ငံသားအဖြစ်အသိအမှတ် အပြုမခံရဘဲ နိုင်ငံမဲ့ဖြစ်သွားကြတာမျိုးပါ)၊ နိုင်ငံသားဥပဒေရဲ့ အားနည်းချက် (ဥပမာ တချို့နိုင်ငံတွေမှာ မွေးဖွားလာသူကို အလိုအလျောက်နိုင်ငံသားအဖြစ် မပေးအပ်ပါက ဒါမှမဟုတ် မိဘနှစ်ပါးလုံးက နိုင်ငံမဲ့ဖြစ်နေပါက) ကလေးသည်လည်း နိုင်ငံမဲ့ဖြစ်လာနိုင်တာနဲ့ ပဋိပက္ခတွေအပါအဝင် အကြောင်းရင်းအမျိုးမျိုးကြောင့် ဖြစ်‌ပေါ်နိုင်‌တယ်လို့ ဆိုပါတယ်။ဘယ်လိုအကြောင်းကြောင့်ပဲဖြစ်စေ နိုင်ငံမဲ့ဖြစ်ခြင်းဟာ ကမ္ဘာ့နိုင်ငံတိုင်းနဲ့ ဒေသအားလုံးနီးပါးရှိ လူတွေအတွက် ဆိုးရွားတဲ့ အကျိုးဆက်များသာ ရှိပါတယ်။ နိုင်ငံမဲ့သူများမှာ  အထောက်အထားစာရွက်စာ တမ်းတွေ၊ အလုပ်အကိုင်၊ ပညာရေးနဲ့ ကျန်းမာရေးဝန်ဆောင်မှုများလို အခွင့်အရေးများစွာကို ရရှိနိုင်ဖို့ အတွက် မကြာခဏဆိုသလို အကန့်အသတ်တွေဟာ ကြုံတွေ့နေရလေ့ရှိပါတယ်။ အတင်းအဓမ္မမတရား ရွှေ့ပြောင်း‌စေခြင်းက နိုင်ငံမဲ့ဖြစ်ခြင်းကို ဦးတည်စေသလို နိုင်ငံမဲ့ဖြစ်ခြင်းကနေ အတင်းအဓမ္မမတရား ရွှေ့ ပြောင်းခြင်းဆီကိုလည်း ဦးတည်သွားစေနိုင်ပါတယ်။ကမ္ဘာ့နိုင်ငံတွေဟာ နိုင်ငံသားနဲ့ပတ်သက်တဲ့ စည်းမျဉ်းစည်းကမ်းတွေ၊ ဥပဒေတွေ ချမှတ်ထားတဲ့ အတွက်ကြောင့် UNHCR က အစိုးရတွေ၊ တခြားကုလသမဂ္ဂအေဂျင်စီတွေ၊ အရပ်ဘက်အဖွဲ့အစည်းတွေနဲ့ ပူးပေါင်းကာ နိုင်ငံမဲ့ဖြစ်မှုကို ကိုင်တွယ်ဖြေရှင်းဖို့ လုပ်ဆောင်ရပါတယ်။ ဒုက္ခသည်တွေအတွက် နိုင်ငံတွေရဲ့  လုပ်ပိုင်ခွင့်အပြင် UNHCR ဟာ နိုင်ငံမဲ့ဖြစ်မှုကို ဖြေရှင်းပေးဖို့အတွက် ကုလသမဂ္ဂအထွေထွေညီလာခံက နေ  တာဝန်ပေးထားတဲ့ အေဂျင်စီလည်း ဖြစ်ပါတယ်။နိုင်ငံမဲ့ပြည်သူတွေရဲ့ အခြေအနေနဲ့ ပတ်သက်လို့ ၁၉၅၄ ခုနှစ် ကုလသမဂ္ဂသဘောတူညီချက်အရ နိုင်ငံမဲ့ပြည်သူဆိုတာ တရားဝင်နိုင်ငံသားအဖြစ် ဘယ်နိုင်ငံကမှ သတ်မှတ်ခြင်း​မခံရသူဖြစ်ပါတယ်။ ဥပဒေ (De jure)အရ နိုင်ငံမဲ့ခြင်းဆိုတာကတော့ နိုင်ငံတစ်နိုင်ငံရဲ့ ဥပဒေအရ တရားဝင်နိုင်ငံသားအဖြစ် သတ် မှတ်မခံရတဲ့သူကို ဆိုလိုပါတယ်။ လက်တွေ့(De facto)အရ နိုင်ငံမဲ့ခြင်းဆိုတာ နဂိုက ကိုယ်မွေးဖွားရာ တိုင်းပြည်နိုင်ငံရှိခဲ့သော်လည်း လက်ရှိအခြေအနေက မြေပြင်မှာ နိုင်ငံမဲ့နေတဲ့ လူတစ်ဦးတစ်ယောက်ကို ဆိုလိုပါတယ်။ ဒါကတော့ တခြားတရားဝင်နိုင်ငံသားတွေ ရရှိပိုင်ဆိုင်နေတဲ့  အခွင့်အရေးတွေနဲ့ အကာအ ကွယ်တွေ ကင်းမဲ့နေမှုအပေါ် အခြေခံပါတယ်။ ဒီလိုမျိုး အခွင့်အရေးနဲ့  အာဏာအကာအကွယ်ရရှိမှုတွေ ကင်းမဲ့နေရခြင်းက လူတစ်ဦးတစ်ယောက်ဟာ နိုင်ငံတစ်နိုင်ငံမှာ  နေထိုင်စဉ် အဆိုပါအခွင့်အရေးတွေ ရရှိဖို့ ဆိုတာမှာ သက်ဆိုင်ရာနိုင်ငံအာဏာပိုင်တွေကနေ သတ်မှတ်ထားတဲ့  အထောက်အထားမဲ့မှု​တွေကြောင့် ဖြစ်နိုင်ပါတယ်။ အဲဒီလိုမျိုးပဲ လူတစ်ဦးတစ်ယောက်ဟာ နိုင်ငံအတွင်း သူတို့တွေရဲ့ အခွင့်အရေးနဲ့ အကာအ ကွယ်ကို အားကိုးလို့မရဘူးဆိုပါက လက်တွေ့မှာ နိုင်ငံမဲ့နေသူလို့ ဆိုလိုတာပါပဲ။ —တစ်ခါတစ်ရံမှာတော့ လူတစ်ဦးတစ်ယောက်ဟာ တရားဝင်နိုင်ငံသားဖြစ်ဖို့ အခွင့်အရေးရှိသော် လည်းပဲ အတားအဆီးတွေကြောင့် နိုင်ငံသား​ဖြစ်မှုကို သက်သေမပြနိုင်ခြင်းလည်း ရှိနိုင်ပါသေးတယ်။နိုင်ငံမဲ့ခြင်းဟာ အကြောင်းရင်းအမျိုးမျိုးကြောင့် ဖြစ်နိုင်တယ်ဆိုတာ ရှေ့မှာလည်း ပြောခဲ့ပါတယ်။ ပြည်သူပြည်သားတွေရဲ့ တရားဝင်နိုင်ငံသားဖြစ်မှုကို ပယ်ချဖို့အတွက် ဥပဒေတွေ၊ မူဝါဒတွေ ဒါမှမဟုတ် အလေ့အထတွေကို ရေးဆွဲချမှတ်ထားနိုင်တယ်။ ပြည်သူတွေကလည်း သူတို့ရဲ့ တရားဝင်နိုင်ငံသားဖြစ်မှု ကို သက်သေပြမယ့် တရားဝင်​စာရွက်စာတမ်းတွေကို မိမိသဘောအရ လျှောက်ထားမှု​မပြုတာလည်း ဖြစ်ကောင်းဖြစ်နိုင်ပါတယ်။ အစိုးရအုပ်ချုပ်မှုညံ့ဖျင်းတာကြောင့်​လည်း ပြည်သူတွေအနေနဲ့ သူတို့ရဲ့ တရား ဝင်နိုင်ငံသား​ဖြစ်မှုကို သက်သေပြနိုင်ဖို့ တရားဝင်စာရွက်စာတမ်းတွေ လျှောက်ထားရာမှာ အဟန့်အတား ဖြစ်စေနိုင်ပါတယ်။ အခြေခံ​အဆောက်အအုံ အားနည်းခြင်းဟာလည်း ပြည်သူတွေအနေနဲ့ သူတို့ရဲ့ တရား ဝင်နိုင်ငံသားဖြစ်မှုကို လျှောက်ထားရာမှာ တရားဝင်​ဝန်ဆောင်မှုတွေကို လက်လှမ်းမီဖို့ ကြိုးစားရာမှာ အဟန့်အတားဖြစ်စေနိုင်ပါတယ်။ နိုင်ငံမဲ့ခြင်းရဲ့ အကြောင်းရင်း​တွေမှာ ရည်ရွယ်ချက်ရှိရှိ ဟန့်တားထား တာတွေ ဒါမှမဟုတ် မတော်တဆဖြစ်ခြင်းများလည်း ရှိနိုင်ပါတယ်။အပြည်ပြည်ဆိုင်ရာ လူ့အခွင့်အရေးဥပဒေအရ အစိုးရတွေမှာ နိုင်ငံမဲ့ပြည်သူများမရှိစေဖို့အတွက် အသေအချာစီမံခန့်ခွဲရမယ့် တာဝန်ဝတ္တရားဟာ အမှန်တော့ အစိုးရတွေရဲ့ တာဝန်ဝတ္တရားတွေသာ ဖြစ်ပါ တယ်။ အပြည်ပြည်ဆိုင်ရာလူ့အခွင့်အရေးကြေညာ​စာတမ်းအရ တရားဝင်နိုင်ငံသားအဖြစ် အသိအမှတ်ပြု ခံပိုင်ခွင့်ဆိုတာကတော့ လူသားတိုင်း ရယူပိုင်ဆိုင်ခွင့်ရှိတဲ့ အခြေခံ​လူ့အခွင့်အရေးသာ ဖြစ်ပါတယ်။နိုင်ငံမဲ့သူတွေဟာ တရားဝင်နိုင်ငံသား​ဖြစ်ခွင့်ကို မရရှိတဲ့အတွက် အောက်ဖော်ပြပါ အခွင့်အရေး တွေအပါအဝင် သူတို့တွေရဲ့ ရသင့်ရထိုက်တဲ့ အခွင့်အရေးအများစုကို မရရှိတဲ့သဘော ဖြစ်နေပါတယ်။ အဲဒါတွေကတော့ ဒေသန္တရ ဒါမှမဟုတ် နိုင်ငံတော်အဆင့် အစိုးရ​ကိုယ်စားလှယ်များ ရွေးချယ်တင်မြှောက် ခြင်း သို့မဟုတ် ရွေးကောက်တင်မြှောက်ခံရခြင်း၊ အစိုးရအလုပ်အကိုင်များ လျှောက်ထားခြင်း၊ အစိုးရဌာန တွေမှာ သူတို့တွေရဲ့ မြေယာများနဲ့ အခြားပိုင်ဆိုင်မှုတွေကို မှတ်ပုံတင်ခြင်း၊ တရားဥပဒေဆိုင်ရာ စာချုပ် များကို လက်မှတ်ရေးထိုးခြင်း၊ အစိုးရကျန်းမာရေးဝန်ဆောင်မှုများကို အပြည့်အဝရယူခြင်း၊ အစိုးရစာသင် ကျောင်းတွေမှာ ကလေးသူငယ်တွေကို တက်ရောက်​ပညာသင်ကြားစေခြင်း၊ လွတ်လပ်စွာသွားလာနိုင်ခွင့် ရှိခြင်းတို့ပဲ ဖြစ်ပါတယ်။UNHCR က ကမ္ဘာပေါ်မှာရှိတဲ့ နိုင်ငံမဲ့မှုပြဿနာကို ကိုင်တွယ်ဖြေရှင်းနိုင်ဖို့ မဟာဗျူဟာ ၄ ချက်ကို အကြံပြုခဲ့ပါတယ်။  ၁။ သုတေသနပြုခြင်း၊ စာရင်းအင်းစုဆောင်းပြုစုခြင်း​နည်းများနဲ့ နိုင်ငံမဲ့နေတဲ့လူအုပ်စုများကို ဖော် ထုတ်ပြီး နိုင်ငံမဲ့ရတဲ့ အကြောင်းရင်းတွေကို ရှာဖွေခြင်း။  ၂။ နိုင်ငံသားဖြစ်မှုဆိုင်ရာ နိုင်ငံ့ဥပဒေတွေကို ခွဲခြား​ဆက်ဆံသည့်ပုံစံ မဖြစ်စေဖို့အတွက် ဆောင်ရွက် ပေးခြင်းလိုမျိုး နည်းလမ်းတွေနဲ့ သူတို့ကို နိုင်ငံတကာလူ့အခွင့်အရေး​စံချိန်စံညွှန်းများနဲ့  ကိုက်ညီမှုရှိစေဖို့ လုပ်ဆောင်ခြင်းဖြင့် နိုင်ငံမဲ့မှုတွေဖြစ်မလာရန် ကာကွယ်ခြင်း။  ၃။ နိုင်ငံမဲ့ဖြစ်နေတဲ့ လူတွေကို တရားဝင်နိုင်ငံသား​ဖြစ်ခွင့် ရယူနိုင်ပုံနဲ့ ပတ်သက်ပြီး အသိပညာပေးခြင်း​စတဲ့ လုပ်ဆောင်ချက်အမျိုးမျိုးနဲ့ အစီအစဉ်တွေ ဆောင်ရွက်ကာ နိုင်ငံမဲ့ဖြစ်မှုကို လျှော့ချခြင်း။  ၄။ နိုင်ငံမဲ့သူတွေကို တရားဝင်နိုင်ငံသားခံယူမှု မရရှိမချင်း သူတို့တွေရဲ့ နိုင်ငံမဲ့နေရတဲ့ အခြေအနေကို မကြည့်ဘဲ လူ့အခွင့်အရေးတွေကို လက်လှမ်းမီစေဖို့ ဆောင်ရွက်​ပေးခြင်းဖြင့် အကာအကွယ်ပေးခြင်း။ နိုင်ငံမဲ့ပြဿနာဟာ လူ့အဖွဲ့အစည်းရဲ့ မတရားမှုတွေကို ထင်ဟပ်စေပြီး အရေးကြီးကိစ္စတစ်ရပ် ဖြစ်ပါတယ်။ နိုင်ငံမဲ့သူတွေကို အသိအမှတ်ပြုပြီး သူတို့တွေရဲ့ အခြေခံလူ့အခွင့်အရေးတွေကို ကာကွယ် ပေးနိုင်ဖို့ အရေးတကြီး လိုအပ်နေပါတယ်။ ဒါကြောင့် နိုင်ငံမဲ့မှုဟာ လူတစ်ဦးချင်းစီရဲ့ လွတ်လပ်မှုနဲ့ ဂုဏ် သိက္ခာကို ဆုံးရှုံးစေတဲ့ ပြဿနာကြီးတစ်ခုဖြစ်နေပါတယ်။ ဒီလိုအခြေအနေတွေ လျော့ပါးပပျောက်စေရေး အတွက် တိုင်းပြည်နိုင်ငံများက အရိုးရှင်းဆုံးအနေနဲ့ (မရိုးရှင်းတဲ့ နောက်ကွယ်က အကြောင်းတရားတွေ ရှိ ပင်ရှိငြားသော်လည်း) လူသားချင်းစာနာထောက်ထားမှုဆိုတဲ့ ခေါင်းစဉ်အောက်ကနေ ပူးပေါင်းဆောင်ရွက် ကြဖို့ အထူးလိုအပ်လျက်ရှိနေပါတော့တယ်။Ref: An Introduction to Minority Rights",
      "url": "/stateless/human%20dignity/mosaicvoice/2016/11/20/geography-of-minneapolis.html",
      "date": "November 20, 2016",
      "categories": "StateLess, Human Dignity, MosaicVoice",
      "tags": "MosaicVoice, Blog",
      
      "image": "https://images.unsplash.com/photo-1592966554798-bdc154f077d5?q=80&w=3870&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D",
      "image_alt": "Geography of Minneapolis.",
      
      "comments": "0"
    },
  
    {
      "id": "1",
      "title": "နိုင်ငံသားဖြစ်မှုသည် နိုင်ငံရေးအရ အသုံးချစရာမဟုတ်",
      "content": "jus soli လို့ ခေါ်တဲ့ birthright citizenship မူဝါဒကို ၂၀၂၅ ခုနှစ်အထိဆိုရင် ကမ္ဘာပေါ်က နိုင်ငံ ပေါင်း ၃၀ ပတ်ဝန်းကျင်မှာ ကျင့်သုံးကြပါတယ်။ ဒီမူဝါဒရဲ့  အနှစ်သာရကတော့ မိဘတွေက သူတို့ ကလေးမွေးဖြစ်သွားတဲ့ နိုင်ငံရဲ့ နိုင်ငံသား ဟုတ်သည်ဖြစ်စေ မဟုတ်သည်ဖြစ်စေ မွေးလာတဲ့ ကလေးဟာ အဲဒီ နိုင်ငံရဲ့ နိုင်ငံသား အလိုအလျောက် ဖြစ်ပါတယ်၊ ခြွင်းချက်မဲ့ပါ။ ဘယ်လောက် လူသားဆန်လိုက်ပါသလဲ။အဲဒီနိုင်ငံတွေထဲမှာ အမေရိကန်ပြည်ထောင်စုလည်း အပါအဝင်ဖြစ်ပြီး အခု ထရမ့်ပ်အစိုးရ လက်ထက်မှာ အဲဒါကိုပြောင်းဖို့ အကြီးအကျယ် ကြိုးစားနေပါတယ်။ ဒီဆောင်းပါး ရေးချိန်ထိတော့ အပြောင်းအလဲ မရှိသေးပါဘူး။ကိုယ့်နိုင်ငံထဲမှာ နိုင်ငံမဲ့၊ သူများနိုင်ငံမှာ အထောက်အထားမဲ့ကျနော် ထောင်ကလွတ်လာတော့ ကျနော့်မှာ မှတ်ပုံတင် မရှိတော့ပါဘူး။ အဖမ်းခံရချိန်က သိမ်း သွားပြီး ပြန်မပေးတာလား၊ ဘယ်လို ပျောက်သွားတာလဲတော့ မမှတ်မိတော့ဘူး။ အဲဒီအတွက် လည်း စိတ်ထဲမှာ ပူပန်သောက မရှိခဲ့ဖူးပါဘူး။ ဒီလိုပဲ နေခဲ့လိုက်တာပဲ။ မတိုက်ဆိုင်လို့လားမသိ၊ အဲဒါကြောင့်မို့တော့ ပြဿနာတခုခု မကြုံခဲ့ရဖူးပါဘူး။၂၀၀၁ နှစ်ကုန်မှာ ပြည်ပြေးဖြစ်ဖို့ အကြောင်းဖန်လာတော့ မှတ်ပုံတင်ပျောက် ထောက်ခံစာနဲ့ပဲ ခရီး ထွက်လာလိုက်တယ်။ လမ်းမှာ လဝကဆိုသူတွေက စစ်တော့လည်း အဲဒါပဲ ထုတ်ပြလိုက်တာပဲ။သူများနိုင်ငံမှာ အထောက်အထားမဲ့ လူတယောက်အဖြစ် နေခဲ့ရချိန်တွေမှာလည်း ကိုယ့်ကိုယ်ကို ငါဟာ နိုင်ငံမဲ့တယောက် ဖြစ်နေပါလားလို့ တခါမှ မတွေးဖြစ်ခဲ့ဖူးဘူး။ တကယ်ကတော့ မိခင်နိုင်ငံရဲ့ သက်ဆိုင်ရာ အထောက်အထားလည်း ဘာမှမရှိ၊ တဘက်နိုင်ငံမှာလည်း ဘာအထောက်အထားမှ မရှိသူ တယောက်အနေနဲ့ ဘယ်နိုင်ငံကမှ နိုင်ငံသားအဖြစ် တရားဝင် အသိအမှတ်ပြုမခံရတဲ့ အကာအကွယ်မဲ့ အခြေအနေမျိုးနဲ့ နေထိုင်ခဲ့ရတယ်ဆိုတာ ကိုယ်တိုင်တောင် သေချာ မတွေးမိခဲ့ဖူး ပါဘူး။ ကိုယ်က ကိုယ့်ကိုယ်ကိုတော့ မြန်မာနိုင်ငံသားလို့ အမြဲတမ်း ခံယူခဲ့တာပဲလေ။တတိယနိုင်ငံတခုရဲ့ နိုင်ငံသား၂၀၀၅ ခုနှစ် နှစ်လယ်ပိုင်းမှာ အမေရိကန်ကို ရွှေ့ပြောင်းအခြေစိုက်ဖို့ ဖြစ်လာပါတယ်။ အဲဒါက လည်း ကိုယ်တိုင်က အမေရိကန်ကို ရွေးချယ်ခဲ့လို့မဟုတ်ဘဲ သက်ဆိုင်ရာ လုပ်ထုံးလုပ်နည်းတွေ အရ သတ်မှတ်တဲ့ထဲမှာ ပါသွားတာပါ။ နောက် အချိန်တန်တော့ အမေရိကန်နိုင်ငံသား ဖြစ်သွားတာ ပါပဲ။ အဲဒီအချိန်မှာ အဓိကဖြစ်တဲ့ ခံစားမှုကတော့ လုံခြုံမှုနဲ့ စိတ်အေးချမ်းမှုပါ။ ဘယ်သွားသွား နောက်ကျောမလုံတဲ့ဘဝ မဟုတ်တော့ဘူးဆိုတဲ့ ခံစားချက်က လူတယောက်ရဲ့ လူသားဖြစ်တည်မှု အတွက် ဘယ်လောက် အရေးကြီးတယ်ဆိုတာ ကိုယ်တိုင် သိခဲ့ရပါတယ်။နိုင်ငံတွင်း မွေးသူချင်းတူတူမြန်မာနိုင်ငံမှာမွေးပြီး နိုင်ငံသားမှတ်ပုံတင် ရထားသူတွေရဲ့ မှတ်ပုံတင်တွေမှာ လူမျိုးဆိုတာ တခုပါ ပြီး အဲဒီနေရာမှာ ‘ဗမာ’ လို့ ရေးမထားရင် နေရာဌာနပေါင်းစုံမှာ နည်းလမ်းအမျိုးမျိုးနဲ့ ခွဲခြား ဆက်ဆံခံရပါတယ်။ နောက်ဆုံး နိုင်ငံကူးလက်မှတ် သွားလုပ်ရင်တောင် လူမျိုးဆိုတာကို ဖော်ပြ ထားပုံပေါ်မူတည်ပြီး ငွေညှစ်နည်းပေါင်းစုံနဲ့ ညစ်ပတ်ခံရပါတယ်။ ငွေသာပုံပေးလို့ကတော့ အဲဒီ လက်မှတ်ကို လဝကအရာရှိဆိုသူ၊ ရဲအရာရှိဆိုသူက အိမ်တိုင်ရာရောက်တောင် လာပို့ပါတယ်။ ဆိုတော့ ဒါက ညစ်ပတ်ဖို့၊ ယုတ်မာဖို့၊ ငွေညှစ်ဖို့သက်သက် လုပ်ထားတာပါ။ ဘာမှ တိုင်းပြည်နဲ့ လူမျိုးကို ကာကွယ်ဖို့ မဟုတ်ပါဘူး၊ ဘာမှ လူမြိုမခံရဖို့ ကာကွယ်ထားတာ မဟုတ်ပါဘူး။ တခါ အဲဒါကိုကိုင်ပြီး နိုင်ငံရေးအရ အသုံးချပါသေးတယ်။ သုံးချင်တဲ့အခါကျတော့ မဲပေးလို့ရအောင် မလျော်သြဇာသုံးပြီး မသုံးချင်တော့လည်း မလျော်သြဇာသုံးပြီးတော့ပဲ နိုင်ငံမဲ့သူတွေလိုဖြစ် အောင်၊ တရားမဝင် ဝင်လာသူတွေလိုဖြစ်အောင် လုပ်ကြပါတယ်။နိုင်ငံသားဖြစ်မှုနဲ့ လူသားဂုဏ်သိက္ခာလူဆိုတာ မွေးလာတုန်းက ဘယ်နိုင်ငံသား ဖြစ်ရမယ်ဟေ့ဆိုပြီး မွေးလာတာမဟုတ်ပါဘူး။ မိဘတွေ က အကြောင်းအမျိုးမျိုးကြောင့် ဟိုနိုင်ငံ ဒီနိုင်ငံမှာ မွေးကြရတာကနေ သက်ဆိုင်ရာနိုင်ငံရဲ့ ပြဌာန်း ဥပဒေတွေအရ နိုင်ငံသားဖြစ်ခြင်း မဖြစ်ခြင်းဆိုတာ သတ်မှတ်ခံကြရတာပါ။ ဒီမြေမှာ မွေးတဲ့ ကလေး ဒီနိုင်ငံသား ဖြစ်ခွင့်ရှိတယ်ဆိုတာ အင်မတန့်ကို ကျိုးကြောင်းဆီလျော်တဲ့ သတ်မှတ်ချက် တခုပါ။ ဒါကို နိုင်ငံရေးပယောဂနဲ့ ပယ်ဖျက်ဖို့ ကြိုးစားတာ လူမဆန်တာပါဘဲ။နိုင်ငံတခုရဲ့ နိုင်ငံသားဖြစ်ခြင်းကြောင့် အဲဒီလူတယောက်ဟာ စိတ်အေးချမ်း လုံခြုံမှု ခံစားရတာနဲ့ အမျှ သက်ဆိုင်ရာ လူ့အဖွဲ့အစည်းကို အနည်းနဲ့အများဆိုသလို ကောင်းကျိုးပြုဖို့ လမ်းစပွင့်သွားစေ ပါတယ်။ တထိတ်ထိတ်တလန့်လန့်နဲ့ နေနေရမှတော့ လူ့အဖွဲ့အစည်းကို ကောင်းကျိုးပြုဖို့ နေနေသာသာ ကိုယ်တိုင်အတွက် ကောင်းကျိုးပြုဖို့တောင် ခက်ခဲလှပါတယ်။နိုင်ငံတခုမှာ မွေးဖွားသူတယောက်ဟာ မှတ်ပုံတင်လို့ခေါ်တဲ့ သက်ဆိုင်ရာနိုင်ငံရဲ့ စာရွက်စာတမ်းတခု မရှိတာနဲ့ဘဲ အဲဒီနိုင်ငံရဲ့ နိုင်ငံသားဖြစ်ခွင့် ဆုံးရှုံးရတယ်ဆိုတာ လူမဆန်တဲ့ သတ်မှတ်ချက်တခုပါပဲ။ နိုင်ငံသားဖြစ်ခွင့် ဆုံးရှုံးရတဲ့အပြင် နည်းအမျိုးမျိုးနဲ့ ပိတ်ပင်ကန့်သတ်ခံရတာကြောင့် နောက်ဆက် တွဲ လူမှုစီးပွားဘဝ ဆုံးရှုံးမှုတွေက လူတယောက်ချင်းစီအတွက်ရော၊ လူ့အဖွဲ့အစည်းတခုလုံး အတွက်ပါ ဘယ်လိုမှ ကောင်းကျိုးမဖြစ်စေပါဘူး။ ဒါ့အပြင် ဒီအခြေအနေကို အခွင့်ကောင်းယူ အသုံးချချင်တဲ့ ပုံစံမျိုးစုံ မသမာသူတွေကြောင့် ပိုပြီးဆိုးရွားတဲ့ အကျိုးဆက်တွေကို တဦးချင်းစီအ နေနဲ့ရော လူ့အဖွဲ့အစည်းတခုလုံးအနေနဲ့ပါ ကြုံတွေ့ ခံစားရစေပါတယ်။နိုင်ငံတခုခုရဲ့ နိုင်ငံသားဖြစ်ခွင့်ဆိုတာ လူသားတိုင်းရဲ့ မွေးရာပါအခွင့်အရေး ဖြစ်ပါတယ်။ အဲဒီအခွင့် အရေးကို ဘယ်လိုအကြောင်းပြချက်နဲ့မှ၊ ဘယ်သူကမှ ပယ်ဖျက်ခွင့်မရှိပါဘူး။ နိုင်ငံတခုမှာ မွေးဖွား နေထိုင် ကြီးပြင်းပြီး အဲဒီနိုင်ငံကိုပဲ အိမ်လို့ သတ်မှတ်ထားသူတွေအတွက် တခြားမှာ အိမ်ဆိုတာ မရှိပါဘူး။",

      "description": "jus soli လို့ ခေါ်တဲ့ birthright citizenship မူဝါဒကို ၂၀၂၅ ခုနှစ်အထိဆိုရင် ကမ္ဘာပေါ်က နိုင်ငံ ပေါင်း ၃၀ ပတ်ဝန်းကျင်မှာ ကျင့်သုံးကြပါတယ်။ ဒီမူဝါဒရဲ့  အနှစ်သာရကတော့ မိဘတွေက သူတို့ ကလေးမွေးဖြစ်သွားတဲ့ နိုင်ငံရဲ့ နိုင်ငံသား ဟုတ်သည်ဖြစ်စေ မဟုတ်သည်ဖြစ်စေ မွေးလာတဲ့ ကလေးဟာ အဲဒီ နိုင်ငံရဲ့ နိုင်ငံသား အလိုအလျောက် ဖြစ်ပါတယ်၊ ခြွင်းချက်မဲ့ပါ။ ဘယ်လောက် လူသားဆန်လိုက်ပါသလဲ။",
      "excerpt": "jus soli လို့ ခေါ်တဲ့ birthright citizenship မူဝါဒကို ၂၀၂၅ ခုနှစ်အထိဆိုရင် ကမ္ဘာပေါ်က နိုင်ငံ ပေါင်း ၃၀ ပတ်ဝန်းကျင်မှာ ကျင့်သုံးကြပါတယ်။ ဒီမူဝါဒရဲ့  အနှစ်သာရကတော့ မိဘတွေက သူတို့ ကလေးမွေးဖြစ်သွားတဲ့ နိုင်ငံရဲ့ နိုင်ငံသား ဟုတ်သည်ဖြစ်စေ မဟုတ်သည်ဖြစ်စေ မွေးလာတဲ့ ကလေးဟာ အဲဒီ နိုင်ငံရဲ့ နိုင်ငံသား အလိုအလျောက် ဖြစ်ပါတယ်၊ ခြွင်းချက်မဲ့ပါ။ ဘယ်လောက် လူသားဆန်လိုက်ပါသလဲ။အဲဒီနိုင်ငံတွေထဲမှာ အမေရိကန်ပြည်ထောင်စုလည်း အပါအဝင်ဖြစ်ပြီး အခု ထရမ့်ပ်အစိုးရ လက်ထက်မှာ အဲဒါကိုပြောင်းဖို့ အကြီးအကျယ် ကြိုးစားနေပါတယ်။ ဒီဆောင်းပါး ရေးချိန်ထိတော့ အပြောင်းအလဲ မရှိသေးပါဘူး။ကိုယ့်နိုင်ငံထဲမှာ နိုင်ငံမဲ့၊ သူများနိုင်ငံမှာ အထောက်အထားမဲ့ကျနော် ထောင်ကလွတ်လာတော့ ကျနော့်မှာ မှတ်ပုံတင် မရှိတော့ပါဘူး။ အဖမ်းခံရချိန်က သိမ်း သွားပြီး ပြန်မပေးတာလား၊ ဘယ်လို ပျောက်သွားတာလဲတော့ မမှတ်မိတော့ဘူး။ အဲဒီအတွက် လည်း စိတ်ထဲမှာ ပူပန်သောက မရှိခဲ့ဖူးပါဘူး။ ဒီလိုပဲ နေခဲ့လိုက်တာပဲ။ မတိုက်ဆိုင်လို့လားမသိ၊ အဲဒါကြောင့်မို့တော့ ပြဿနာတခုခု မကြုံခဲ့ရဖူးပါဘူး။၂၀၀၁ နှစ်ကုန်မှာ ပြည်ပြေးဖြစ်ဖို့ အကြောင်းဖန်လာတော့ မှတ်ပုံတင်ပျောက် ထောက်ခံစာနဲ့ပဲ ခရီး ထွက်လာလိုက်တယ်။ လမ်းမှာ လဝကဆိုသူတွေက စစ်တော့လည်း အဲဒါပဲ ထုတ်ပြလိုက်တာပဲ။သူများနိုင်ငံမှာ အထောက်အထားမဲ့ လူတယောက်အဖြစ် နေခဲ့ရချိန်တွေမှာလည်း ကိုယ့်ကိုယ်ကို ငါဟာ နိုင်ငံမဲ့တယောက် ဖြစ်နေပါလားလို့ တခါမှ မတွေးဖြစ်ခဲ့ဖူးဘူး။ တကယ်ကတော့ မိခင်နိုင်ငံရဲ့ သက်ဆိုင်ရာ အထောက်အထားလည်း ဘာမှမရှိ၊ တဘက်နိုင်ငံမှာလည်း ဘာအထောက်အထားမှ မရှိသူ တယောက်အနေနဲ့ ဘယ်နိုင်ငံကမှ နိုင်ငံသားအဖြစ် တရားဝင် အသိအမှတ်ပြုမခံရတဲ့ အကာအကွယ်မဲ့ အခြေအနေမျိုးနဲ့ နေထိုင်ခဲ့ရတယ်ဆိုတာ ကိုယ်တိုင်တောင် သေချာ မတွေးမိခဲ့ဖူး ပါဘူး။ ကိုယ်က ကိုယ့်ကိုယ်ကိုတော့ မြန်မာနိုင်ငံသားလို့ အမြဲတမ်း ခံယူခဲ့တာပဲလေ။တတိယနိုင်ငံတခုရဲ့ နိုင်ငံသား၂၀၀၅ ခုနှစ် နှစ်လယ်ပိုင်းမှာ အမေရိကန်ကို ရွှေ့ပြောင်းအခြေစိုက်ဖို့ ဖြစ်လာပါတယ်။ အဲဒါက လည်း ကိုယ်တိုင်က အမေရိကန်ကို ရွေးချယ်ခဲ့လို့မဟုတ်ဘဲ သက်ဆိုင်ရာ လုပ်ထုံးလုပ်နည်းတွေ အရ သတ်မှတ်တဲ့ထဲမှာ ပါသွားတာပါ။ နောက် အချိန်တန်တော့ အမေရိကန်နိုင်ငံသား ဖြစ်သွားတာ ပါပဲ။ အဲဒီအချိန်မှာ အဓိကဖြစ်တဲ့ ခံစားမှုကတော့ လုံခြုံမှုနဲ့ စိတ်အေးချမ်းမှုပါ။ ဘယ်သွားသွား နောက်ကျောမလုံတဲ့ဘဝ မဟုတ်တော့ဘူးဆိုတဲ့ ခံစားချက်က လူတယောက်ရဲ့ လူသားဖြစ်တည်မှု အတွက် ဘယ်လောက် အရေးကြီးတယ်ဆိုတာ ကိုယ်တိုင် သိခဲ့ရပါတယ်။နိုင်ငံတွင်း မွေးသူချင်းတူတူမြန်မာနိုင်ငံမှာမွေးပြီး နိုင်ငံသားမှတ်ပုံတင် ရထားသူတွေရဲ့ မှတ်ပုံတင်တွေမှာ လူမျိုးဆိုတာ တခုပါ ပြီး အဲဒီနေရာမှာ ‘ဗမာ’ လို့ ရေးမထားရင် နေရာဌာနပေါင်းစုံမှာ နည်းလမ်းအမျိုးမျိုးနဲ့ ခွဲခြား ဆက်ဆံခံရပါတယ်။ နောက်ဆုံး နိုင်ငံကူးလက်မှတ် သွားလုပ်ရင်တောင် လူမျိုးဆိုတာကို ဖော်ပြ ထားပုံပေါ်မူတည်ပြီး ငွေညှစ်နည်းပေါင်းစုံနဲ့ ညစ်ပတ်ခံရပါတယ်။ ငွေသာပုံပေးလို့ကတော့ အဲဒီ လက်မှတ်ကို လဝကအရာရှိဆိုသူ၊ ရဲအရာရှိဆိုသူက အိမ်တိုင်ရာရောက်တောင် လာပို့ပါတယ်။ ဆိုတော့ ဒါက ညစ်ပတ်ဖို့၊ ယုတ်မာဖို့၊ ငွေညှစ်ဖို့သက်သက် လုပ်ထားတာပါ။ ဘာမှ တိုင်းပြည်နဲ့ လူမျိုးကို ကာကွယ်ဖို့ မဟုတ်ပါဘူး၊ ဘာမှ လူမြိုမခံရဖို့ ကာကွယ်ထားတာ မဟုတ်ပါဘူး။ တခါ အဲဒါကိုကိုင်ပြီး နိုင်ငံရေးအရ အသုံးချပါသေးတယ်။ သုံးချင်တဲ့အခါကျတော့ မဲပေးလို့ရအောင် မလျော်သြဇာသုံးပြီး မသုံးချင်တော့လည်း မလျော်သြဇာသုံးပြီးတော့ပဲ နိုင်ငံမဲ့သူတွေလိုဖြစ် အောင်၊ တရားမဝင် ဝင်လာသူတွေလိုဖြစ်အောင် လုပ်ကြပါတယ်။နိုင်ငံသားဖြစ်မှုနဲ့ လူသားဂုဏ်သိက္ခာလူဆိုတာ မွေးလာတုန်းက ဘယ်နိုင်ငံသား ဖြစ်ရမယ်ဟေ့ဆိုပြီး မွေးလာတာမဟုတ်ပါဘူး။ မိဘတွေ က အကြောင်းအမျိုးမျိုးကြောင့် ဟိုနိုင်ငံ ဒီနိုင်ငံမှာ မွေးကြရတာကနေ သက်ဆိုင်ရာနိုင်ငံရဲ့ ပြဌာန်း ဥပဒေတွေအရ နိုင်ငံသားဖြစ်ခြင်း မဖြစ်ခြင်းဆိုတာ သတ်မှတ်ခံကြရတာပါ။ ဒီမြေမှာ မွေးတဲ့ ကလေး ဒီနိုင်ငံသား ဖြစ်ခွင့်ရှိတယ်ဆိုတာ အင်မတန့်ကို ကျိုးကြောင်းဆီလျော်တဲ့ သတ်မှတ်ချက် တခုပါ။ ဒါကို နိုင်ငံရေးပယောဂနဲ့ ပယ်ဖျက်ဖို့ ကြိုးစားတာ လူမဆန်တာပါဘဲ။နိုင်ငံတခုရဲ့ နိုင်ငံသားဖြစ်ခြင်းကြောင့် အဲဒီလူတယောက်ဟာ စိတ်အေးချမ်း လုံခြုံမှု ခံစားရတာနဲ့ အမျှ သက်ဆိုင်ရာ လူ့အဖွဲ့အစည်းကို အနည်းနဲ့အများဆိုသလို ကောင်းကျိုးပြုဖို့ လမ်းစပွင့်သွားစေ ပါတယ်။ တထိတ်ထိတ်တလန့်လန့်နဲ့ နေနေရမှတော့ လူ့အဖွဲ့အစည်းကို ကောင်းကျိုးပြုဖို့ နေနေသာသာ ကိုယ်တိုင်အတွက် ကောင်းကျိုးပြုဖို့တောင် ခက်ခဲလှပါတယ်။နိုင်ငံတခုမှာ မွေးဖွားသူတယောက်ဟာ မှတ်ပုံတင်လို့ခေါ်တဲ့ သက်ဆိုင်ရာနိုင်ငံရဲ့ စာရွက်စာတမ်းတခု မရှိတာနဲ့ဘဲ အဲဒီနိုင်ငံရဲ့ နိုင်ငံသားဖြစ်ခွင့် ဆုံးရှုံးရတယ်ဆိုတာ လူမဆန်တဲ့ သတ်မှတ်ချက်တခုပါပဲ။ နိုင်ငံသားဖြစ်ခွင့် ဆုံးရှုံးရတဲ့အပြင် နည်းအမျိုးမျိုးနဲ့ ပိတ်ပင်ကန့်သတ်ခံရတာကြောင့် နောက်ဆက် တွဲ လူမှုစီးပွားဘဝ ဆုံးရှုံးမှုတွေက လူတယောက်ချင်းစီအတွက်ရော၊ လူ့အဖွဲ့အစည်းတခုလုံး အတွက်ပါ ဘယ်လိုမှ ကောင်းကျိုးမဖြစ်စေပါဘူး။ ဒါ့အပြင် ဒီအခြေအနေကို အခွင့်ကောင်းယူ အသုံးချချင်တဲ့ ပုံစံမျိုးစုံ မသမာသူတွေကြောင့် ပိုပြီးဆိုးရွားတဲ့ အကျိုးဆက်တွေကို တဦးချင်းစီအ နေနဲ့ရော လူ့အဖွဲ့အစည်းတခုလုံးအနေနဲ့ပါ ကြုံတွေ့ ခံစားရစေပါတယ်။နိုင်ငံတခုခုရဲ့ နိုင်ငံသားဖြစ်ခွင့်ဆိုတာ လူသားတိုင်းရဲ့ မွေးရာပါအခွင့်အရေး ဖြစ်ပါတယ်။ အဲဒီအခွင့် အရေးကို ဘယ်လိုအကြောင်းပြချက်နဲ့မှ၊ ဘယ်သူကမှ ပယ်ဖျက်ခွင့်မရှိပါဘူး။ နိုင်ငံတခုမှာ မွေးဖွား နေထိုင် ကြီးပြင်းပြီး အဲဒီနိုင်ငံကိုပဲ အိမ်လို့ သတ်မှတ်ထားသူတွေအတွက် တခြားမှာ အိမ်ဆိုတာ မရှိပါဘူး။",
      "url": "/humanrights/human%20dignity/mosaicvoice/2016/06/27/citizenship-stateless-kkthein.html",
      "date": "June 27, 2016",
      "categories": "HumanRights, Human Dignity, MosaicVoice",
      "tags": "MosaicVoice, Blog",
      
      "image": "/assets/img/blog/posts/2016-06-28-citizenship-stateless-kkthein/blog_hero.png",
      "image_alt": "Responsive rendering of Chirpy theme on multiple devices.",
      
      "comments": "0"
    }
  
]